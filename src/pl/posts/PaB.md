---
title: Poradnik PaB !
date: 2025-07-26
layout: layout.njk
image: /public/articles/pab.jpg
tags: [post, news, Pick a Brick, PaB]

language: pl
---

## Jak poprawnie kupować klocki w stacjonarnym PICK A BRICK?

Zacznijmy od tego: mamy dwa rodzaje “Pick a bricka” – ten na stronie Lego oraz ten w oficjalnym stacjonarnym sklepie, które znajdziemy zwykle w większych miastach.  Na stronie Lego możemy kupić bardzo dużo rodzajów klocków w różnych kolorach i nielimitowanej ilości, za to w salonie – dostajemy papierowe pudełko, niegdyś plastikowe kubki i wsadzamy ile klocków się zmieści. Jest to o wiele tańsza opcja niż kupowanie pojedynczych sztuk elementów, szczególnie jeśli potrzebujemy więcej sztuk, np. 500. Gdy jednak brakuje nam kilku klocków brakujących do zestawów, używamy albo strony Lego, albo Bricklinka z prostego powodu: Lego Store nie ma nieograniczonej powierzchni dlatego ścianka PaB (Pick a Brick) ma zwykle około 40 rodzajów klocków. 
Jakich klocków nie kupować?
Zwykłych klocków 2×2 i 2×4!  To one zajmują najwięcej miejsca, a są najtańsze! Zawsze sprawdźcie też cenę klocka na bricklinku, zanim zdecydujecie się na zakup „500” sztuk takich klocków.
### A teraz do rzeczy: czyli jak upchać więcej klocków do małego papierowego pudełka niż wydaje się to możliwe?
Musicie zacząć od tego jakich klocków potrzebujecie i w jakich ilościach. Mamy do wyboru dwa pudełka: małe (zielone) i duże (niebieskie), o odpowiednich wymiarach 9 × 9 × 5,5 cm oraz 18 × 18 × 5,5 cm. Aktualnie ich ceny to około 45 zł i 85 zł. Pudełko zielone jest dwa razy mniejsze od niebieskiego. Jeśli pomnożymy 45 zł razy 2 otrzymamy 90 zł czyli 5 zł drożej niż duże pudełko, także jest ono bardziej opłacalne niż to mniejsze. Zatem lepiej kupić duże pudełko niż małe. Mamy kilka metod zmieszczenia jak największej ilości klocków:
1.	Jeśli chcecie kupić cegiełki (opłacalne na ściance) lub klocki 1×2 zmieścimy ich do dużego pudełka 720, a do małego 360. Ale nie tak szybko! Jeśli wrzucicie je luzem wtedy zmieścicie ich około 30% mniej, co już nie będzie tak dobrym interesem. Łączymy je po 9 (jedną na drugiej), i układamy je piętrami. W ten sposób zmieścimy ich najwięcej w pudełku. Ale jest jeszcze jedna rzecz – zanim włożycie te „paski” do pudełka, doczepcie płaski klocek (tile lub tile modifyed), czyli taki nie posiadający wypustek. Nawet jeśli dane płaskie klocki nie są wam potrzebne (na razie😉), to weźcie je – może się kiedyś przydadzą, albo je sprzedacie. Oczywiście, gdy wasze klocki są o wymiarach 1×4, albo tile są większe, po prostu łączycie wasze „kolumienki”, albo - w przypadku pierwszym -  dajecie dwa tile. W ten sposób maksymalnie wykorzystacie przestrzeń i nabędziecie więcej klocków.
Tak wygląda poprawnie zrobiony „pasek”.
<img src="/public/articles/pasek.png" alt="'pasek'" class="post-image" />
 
2.	Jeśli potrzebujecie płytki, będziemy działali na podobnych zasadach – najpierw łączymy je ze sobą (płytka na płytce), a dopiero później wkładacie do pudełka. Pamiętajcie aby dołożyć tile na koniec, ponieważ teraz też zadziała zasada z pierwszego punktu, a kolejne płytka może nagiąć pudełko, co będzie problematyczne przy jego zamykaniu. 

3.	Kolejny punkt – potrzebujecie rośliny, detale, lub jakieś klocki, których nie da się połączyć (nie dotyczy to til’i). Tutaj naprawdę będziemy upychać. Na początek dajcie małą warstwę małych elementów, wyżej większe elementy, następnie znowu mniejsze. Co jakiś czas potrząsajcie pudełkiem, aby mniejsze elementy, np. okrągłe kwiatki 1×1 zapchały puste miejsce między większymi elementami. Takim sposobem dojdziecie do góry. Elementy, które warto układać tą metodą to: roślinki, świeczniki, świeczki, drobne jedzenie (to rzadko się zdarza), kości itp. itd.. Należy zapełniać pustą przestrzeń, nawet nieprzydatnymi, ale małymi elementami, aby po prostu mieć więcej klocków. 😉 Oto przykładowe elementy, które warto "upychać" tą metodą.
<img src="/public/articles/elementy.png" alt="'elementy'" class="post-image" />
4.	I ostatnia rzecz – tile, najtrudniejsze do upchania. Możecie to zrobić trzema metodami – albo wrzucacie jak wlezie, możecie zastoswać jako "upychacz" (tylko te małe) do punktu trzeciego, lub układacie warstwami. Jak się pewnie domyślacie ostatnia metoda jest bardzo czasochłonna, dlatego mało osób ją stosuje (włącznie ze mną). Jeśli jednak kupujecie tile 2×4 zalecam jednak poukładać je, ponieważ ich rozmiary ułatwią robienie tego. 
### Możecie pomieszać te rodzaje układania – po jednej stronie cegiełki, po drugiej rośliny – ważne by stosować się do powyższych zasad.
Kupowanie klocków w PaB na początku nie jest prostą sprawą, ale po paru pudełkach już wiesz co robisz. Podsumowując: starajcie się nie wrzucać luzem klocków budowlanych, układać je, a elementy detaliczne i rośliny upychać mniejszymi. Starjcie się też nie kupować dużych klocków, które zajmują miejsce, a są bardzo tanie. W ten sposób na jednym dużym pudełku PaB jesteście w stanie zaoszczędzić nawet 150 zł. 
